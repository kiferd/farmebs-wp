---
title: "O simpoziju"
bg: green
color: white
icon-color: green
fa-icon: lightbulb-o
---
# **FARMEBS**

## Simpozij studenata farmacije i medicinske biokemije

Nakon jednogodišnje stanke, zadovoljstvo nam je ponovno vas pozvati da sudjelujete na **9. Simpoziju studenata farmacije i medicinske biokemije (FARMEBS 2021)** u četvrtak **30. rujna 2021.** na Farmaceutsko-biokemijskom fakultetu.  

**FARMEBS 2021** održat će se uživo uz uvjet predočenja EU digitalne COVID potvrde.  
Kao i svih prethodnih godina, **FARMEBS 2021** bit će posvećen svim aspektima istraživanja lijekova, kao i medicinsko-biokemijskoj dijagnostici, s tim da će ove godine u plenarnom predavanju poseban naglasak biti na COVID-19 cjepivima te nas još jedanput  podsjetiti na važnu ulogu znanosti u savladavanju  pandemije.  
Čast nam je što će plenarno predavanja pod naslovom *„Cjepiva  protiv COVID-19 bolesti: iskustva vs. očekivanja“* održati **prof. dr.sc. Vladimir Trkulja** sa Zavoda za farmakologiju Medicinskog fakulteta Sveučilišta u Zagrebu.  

Također pozivamo sve studente diplomskih i poslijediplomskih studija da prijave sažetke i prezentiraju rezultate svojih doktorskih, diplomskih i studentskih znanstvenih radova u obliku usmenih i posterskih priopćenja. Najuspješnijima će biti dodijeljene vrijedne nagrade i priznanja.  
**FARMEBS** je uvijek izvanredna prilika za razmjenu mišljenja i iskustava, upoznavanje, druženje i povezivanje studenata različitih godina studija i studijskih programa te omogućuje povezivanje studenata i struke sa znanošću. Nadamo se da ćemo unatoč epidemiološkim izazovima i ove godine održati tu dobru tradiciju!


Dobrodošli na **FARMEBS 2021**!


Organizacijski odbor