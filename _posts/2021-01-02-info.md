---
title: "O simpoziju"
bg: green
color: white
icon-color: green
fa-icon: lightbulb-o
---
# **FARMEBS**

## Simpozij studenata farmacije i medicinske biokemije

Nakon uspješno održanog simpozija unatoč COVID pandemiji prošle godine, zadovoljstvo nam je ponovno vas pozvati da sudjelujete na jubilarnom **10. Simpoziju studenata farmacije i medicinske biokemije (FARMEBS 2022)** u subotu **22. listopada 2022.** na Farmaceutsko-biokemijskom fakultetu.  
 
Kao i svih prethodnih godina, **FARMEBS 2022** bit će posvećen svim aspektima istraživanja lijekova, kao i medicinsko-biokemijskoj dijagnostici, s tim da će ove godine u plenarnim predavanjima poseban naglasak biti na ulogu žena u znanosti i struci. 
Čast nam je što će plenarna predavanja održati znanstvenice i stručnjakinje koje su svojim predanim radom značajno pomaknule svoja područja.

Također pozivamo sve studente diplomskih i poslijediplomskih studija da prijave sažetke i prezentiraju rezultate svojih doktorskih, diplomskih i studentskih znanstvenih radova u obliku usmenih i posterskih priopćenja. Najuspješnijima će biti dodijeljene vrijedne nagrade i priznanja.  
**FARMEBS** je uvijek izvanredna prilika za razmjenu mišljenja i iskustava, upoznavanje, druženje i povezivanje studenata različitih godina studija i studijskih programa te omogućuje povezivanje studenata i struke sa znanošću.


Dobrodošli na **FARMEBS 2022**!


Vaš Organizacijski odbor